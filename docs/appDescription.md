## Τίτλος

Ανάπτυξη Web Εφαρμογής Διαχείρισης Μισθώσεων Ακινήτων για Μεσιτικά Γραφεία με Σύστημα Συστάσεων

## Στόχος

Η παρούσα διπλωματική εργασία έχει ως στόχο την ανάπτυξη μιας διαδικτυακής εφαρμογής (web app), η οποία απευθύνεται κυρίως σε μεσιτικά γραφεία για τη διαχείριση ακινήτων προς μίσθωση, με δυνατότητα χρήσης τόσο από τους ιδιοκτήτες των ακινήτων όσο και από υποψήφιους μισθωτές. Η εφαρμογή στοχεύει στην παροχή ενός εύχρηστου και ολοκληρωμένου περιβάλλοντος για την καταγραφή, παρακολούθηση και διαχείριση μισθώσεων, καθώς και για την αναζήτηση κατάλληλων ακινήτων με βάση συγκεκριμένα κριτήρια.

Η ανάγκη για μια τέτοια εφαρμογή προκύπτει από την έλλειψη εύχρηστων, ελαφρών εργαλείων διαχείρισης που να απευθύνονται σε μικρούς ιδιοκτήτες ή σε μεμονωμένους ενδιαφερόμενους ενοικιαστές, χωρίς την ανάγκη ύπαρξης μεγάλων πληροφοριακών συστημάτων ή πολυσύνθετων πλατφορμών.

## Βασικές λειτουργίες της εφαρμογής περιλαμβάνουν:

- Αυθεντικοποίηση χρηστών με δυνατότητα επιλογής ρόλου ("Ιδιοκτήτης" ή "Ενοικιαστής")
- Διαχείριση ακινήτων (προσθήκη, επεξεργασία, διαγραφή, προβολή) με πεδία όπως διεύθυνση, τύπος ακινήτου, τετραγωνικά, φωτογραφίες
- Διαχείριση συμβολαίων (σύνδεση με ακίνητο και ενοικιαστή, ημερομηνίες, ποσό ενοικίου, ανέβασμα αρχείου PDF)
- Διαχείριση ενοικιαστών (στοιχεία επικοινωνίας, ιστορικό ενοικίασης)
- Προβολή ειδοποιήσεων / υπενθυμίσεων για συμβόλαια που πλησιάζουν στη λήξη τους
- Αναφορές και στατιστικά (π.χ. συνολικά έσοδα ανά μήνα, ενεργά συμβόλαια)
- Αναζήτηση ακινήτων από χρήστες-ενοικιαστές βάσει προτιμήσεων (τιμή, μέγεθος, περιοχή, τύπος)
- Σύστημα συστάσεων που προτείνει ακίνητα με χρήση πολυκριτήριων μεθόδων
- Κατάταξη και προβολή προτεινόμενων ακινήτων με βαθμολογία καταλληλότητας ανά χρήστη

## Τεχνολογίες που θα χρησιμοποιηθούν:

- **Frontend**: React.js
- **Backend**: Python (FastAPI)
- **Database**: PostgreSQL
- **IDE**: Visual Studio Code
- **Containerization**: Docker & Docker Compose
- **Έλεγχος Έκδοσης**: Git και GitHub

## Στόχοι & Δεξιότητες που θα αναπτυχθούν:

- Ανάλυση λογισμικού και καταγραφή απαιτήσεων
- Σχεδιασμός λογισμικού με χρήση διαγραμμάτων (Use Case, UML Class)
- Κατανόηση της αρχιτεκτονικής MVC (Models, Views, Controllers)
- Ανάπτυξη δεξιοτήτων Full Stack Development με χρήση RESTful API
- Υλοποίηση CRUD λειτουργιών για οντότητες όπως Ακίνητα, Ενοικιαστές και Συμβόλαια
- Εξοικείωση με authentication μηχανισμούς (JWT ή session-based)
- Διαχείριση σχέσεων σε σχεσιακή βάση δεδομένων (1:N, N:1)
- Χρήση Docker και Docker Compose για απομόνωση περιβάλλοντος και ευκολία ανάπτυξης
- Κατανόηση βασικών αρχών πολυκριτήριας λήψης απόφασης και ενσωμάτωσή τους σε εφαρμογή
- Θεωρία πολυκριτηρίων και πρακτική εφαρμογή σε σύστημα συστάσεων
- Υλοποίηση αυτοματοποιημένων δοκιμών για τη διασφάλιση της αξιοπιστίας του συστήματος.
- Εξάσκηση σε Git και χρήση GitHub για οργάνωση και τεκμηρίωση του έργου